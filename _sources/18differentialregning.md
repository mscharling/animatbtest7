# Differentialregning

En meget vigtig disciplin inden for matematikken er differentialregningen. Differentialregning går ud på at undersøge, hvor hurtigt en funktion vokser eller aftager i et bestemt punkt. Det bruges især til funktionsanalyse. Her er vi interesseret i at sige noget om en funktions udvikling, dvs. monotoniforhold, maksimum- og minimumspunkter og grænseværdier, m.m. For at kunne finde disse, er vi interesserer i at kunne sige noget om tangenternes hældning til ethvert punkt på grafen for en funktion.

Sidder man og arbejder med biologisk eller økonomisk vækst, som oftest modelleres som funktioner af
bl.a. tid, så kunne det være interessant at vide noget om, hvordan væksten ændrer sig, hvis vi kigger
over et lille tidsinterval.

En plantes vækst afhænger også af jordens næringsindhold og hvis vi booster næringsindholdet ved at
gøde jorden, så kunne vi også være interesserede i, at vide noget om, hvor stor en ændring vi kunne
forvente i væksten ift., hvor meget næringsindholdet ændrer sig.

Alle disse er eksempler, hvor differentialregningen er i brug. Hvad sker der med en størrelse, når vi
ændrer i en af de variabler, som størrelsen afhænger af.

Et andet område, hvor differentialregningen har sin særlige anvendelighed, er ved optimeringsproblemer. Vi kan med differentialregning løse problemer såsom, hvornår en produktion er mest profitabel og hvor stort et areal kan blive givet en bestemt omkreds. Netop dette bruges i mange felter.


